<html><head><meta charset="utf-8"/><meta name="viewport" content="width=device-width, initial-scale=1"/><title>Kalkulator | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../../../codeclub_lesson_builder';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="../../python">Python</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><div class="results"><h1 data-i18n="html=layout.searchResults">Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Kalkulator</h1><div class="lesson-icons"><div class="level"><img title="Level 3" src="../../assets/img/level3.png"/><span data-i18n="html=layout.levelNames.3">Erfaren</span></div><a href="../../python" class="course"><img src="../logo-white.png"/><span>Python</span></a><div class="pdf"><a href="/python/kalkulator/kalkulator.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="kalkulator">
<h1 class="intro" id="kalkulator">Kalkulator</h1>
<p>I denne oppgaven skal du lage en kalkulator helt på egenhånd. Det er meningen at du  i denne oppgaven skal skrive all koden selv, ved hjelp av noen hint.</p>
<p>Vi ønsker at kalkulatoren skal kunne addere (<code>+</code>), subtrahere (<code>-</code>), multiplisere (<code>*</code>) og dividere (<code>/</code>). Vi kaller <code>+</code>, <code>-</code>, <code>*</code> og <code>/</code> for <em>operatorer</em>, og i denne oppgaven skal du lage <u>en funksjon for hver operator</u> (disse kan du for eksempel kalle <code>add</code>, <code>subtract</code>, <code>multiply</code> og <code>divide</code>). Hver funksjon skal ha to tall som parametre og skal utføre regneoperasjonen, samt skrive ut svaret.</p>
<p>Brukeren skal selv skrive inn hva slags regneoperasjon som skal utføres.</p>
<p>Eksempel på bruk av programmet:</p>
<p><figure><img src="python_calculator.png" alt=""></figure></p>
</section>
<section class="activity" id="klar-ferdig-programmer">
<h1 class="activity" id="klar-ferdig-programmer">Klar, ferdig, programmer!</h1>
<p>Da er det bare å sette i gang!</p>
<p>Her er noen ting å tenke på:</p>
<ul>
<li>Hvordan avgjør du hvilken operasjon som skal utføres?</li>
<li>Har rekkefølgen på tallene noen betydning? (Er <code>4-2</code> lik <code>2-4</code>?)</li>
<li>Hvis du sitter fast kan det være lurt å lese tipsene i de gule boksene.</li>
</ul>
<section class="protip" id="int">
<h2 class="protip" id="int">int()</h2>
<p>Når man får input fra brukeren får man en <em>tekststreng</em>, selv om brukeren skrev et tall, da kan det være greit å kunne konvertere teksten til et tall, ved hjelp av <code>int()</code>.</p>
<p>Hva er forskjellen på disse kodesnuttene? (Kjør koden og test selv!)</p>
<pre><code class="python">tall = input(<span class="hljs-string">"Skriv et tall: "</span>)
svar = <span class="hljs-number">3</span> + tall
print(svar)
</code></pre>
<pre><code class="python">tall = int(input(<span class="hljs-string">"Skriv et tall: "</span>))
svar = <span class="hljs-number">3</span> + tall
print(svar)
</code></pre>
</section>
<section class="protip" id="funksjoner-med-parametre">
<h2 class="protip" id="funksjoner-med-parametre">Funksjoner med parametre</h2>
<p>En funksjon deklareres ved hjelp av <code>def</code>-nøkkelordet. Den kan brukes ved å skrive funksjonsnavnet med parenteser bak.</p>
<p><strong>Eksempel:</strong></p>
<pre><code class="python"><span class="hljs-function"><span class="hljs-keyword">def</span> <span class="hljs-title">hello_word</span><span class="hljs-params">()</span>:</span>
    print(<span class="hljs-string">"Hello World!"</span>)

hello_world()
</code></pre>
<p>En funksjon som har <em>parametre</em> deklareres med parametre på innsiden av parentesene i funksjonsdefinisjonen.</p>
<p><strong>Eksempel:</strong></p>
<pre><code class="python"><span class="hljs-function"><span class="hljs-keyword">def</span> <span class="hljs-title">greet</span><span class="hljs-params">(firstName, lastName)</span>:</span>
    print(<span class="hljs-string">"Hello, "</span> + firstName + <span class="hljs-string">" "</span> + lastName)
</code></pre>
<p>Når vi senere kaller funksjonen, så gir vi den <em>argumenter</em>.</p>
<p><strong>Eksempel:</strong></p>
<pre><code class="python">greet(<span class="hljs-string">"Ola"</span>, <span class="hljs-string">"Nordmann"</span>)
</code></pre>
<p>Du la kanskje merke til at vi skiller mellom <em>parametre</em> og <em>argumenter</em>. Et parameter er det navnet vi gir til variabelen i funksjonendefinisjonen, slik som <code>firstName</code> og <code>lastName</code>. Argumenter er de verdiene vi gir til funksjonen når vi kaller den, slik som <code>&quot;Ola&quot;</code> og <code>&quot;Nordmann&quot;</code>.</p>
</section>
</section>
<section class="activity" id="test-programmet">
<h1 class="activity" id="test-programmet">Test programmet</h1>
<p>Fungerer programmet som det skal? Hvis ikke må du rette på det.</p>
<section class="challenge" id="delt-pa-null">
<h2 class="challenge" id="delt-pa-null">Delt på null</h2>
<p>Hva skjer når du deler på null? Prøv for eksempel <code>4 / 0</code>.</p>
<p>Hvis programmet ditt feiler nå, så har du trolig fått en delt-på-null-feil. Man kan nemlig ikke dele på null. Fiks programmet ditt slik at programmet skriver ut <code>&quot;Division by zero is not allowed!&quot;</code> hvis brukeren forsøker å dele på null. Slik:</p>
<p><figure><img src="python_calculator_zero_division.png" alt=""></figure></p>
</section>
<section class="challenge" id="flere-utregninger">
<h2 class="challenge" id="flere-utregninger">Flere utregninger</h2>
<p>Endre programmet ditt slik at brukeren kan skrive inn hvor mange utregninger kalkulatoren skal utføre. Programmet vil da fungere slik:</p>
<p><figure><img src="python_calculator_multiple_calculations.png" alt=""></figure></p>
</section>
<section class="challenge" id="flere-operasjoner">
<h2 class="challenge" id="flere-operasjoner">Flere operasjoner</h2>
<p>Prøv å legge til flere operatorer. Du kan for eksempel legge til <code>**</code>-operatoren. <code>**</code>-operatoren opphøyer et tall i et annet. F.eks. er <code>2**3</code> lik <code>8</code> fordi <code>2*2*2</code> er lik <code>8</code>.</p>
<p>Kommer du på andre operatorer som kan legges til i kalkulatoren din?</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Python: Kalkulator&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/python/kalkulator" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Ole Kristian Pedersen, Kodeklubben Trondheim</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>