<html><head><meta charset="utf-8"/><meta name="viewport" content="width=device-width, initial-scale=1"/><title>Labyrint | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../../../codeclub_lesson_builder';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="../../scratch">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><div class="results"><h1 data-i18n="html=layout.searchResults">Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Labyrint</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href="../../scratch" class="course"><img src="../logo-white.png"/><span>Scratch</span></a><div class="pdf"><a href="/scratch/labyrint/labyrint.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I dette spillet vil vi kontrollere en liten utforsker mens hun leter
etter skatten gjemt inne i labyrinten. Dessverre er skatten beskyttet
av den skumle froskekongen. Vi vil lære hvordan vi kontrollerer
figurer, og hvordan vi kan programmere figurer til å bevege seg selv.</p>
<p><figure><img src="labyrint.png" alt=""></figure></p>
</section>
<section class="activity" id="steg-1-hvordan-styre-figurer-med-piltastene">
<h1 class="activity" id="steg-1-hvordan-styre-figurer-med-piltastene">Steg 1: Hvordan styre figurer med piltastene</h1>
<p><em>Vi begynner med å se på hvordan vi kan styre figurer med
piltastene. For å få til dette vil vi bruke
<code class="blockevents">Hendelser</code>-klosser som merker når man trykker på
tastaturet.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt prosjekt.</p>
</li>
<li>
<p>Slett kattefiguren ved å høyreklikke på den og velge <code>slett</code>.</p>
</li>
<li>
<p>Legg til en ny figur. Klikk på
<img src="../bilder/hent-fra-bibliotek.png" alt="Velg figur fra biblioteket">-knappen
og velg en figur du har lyst til å styre rundt. Vi har brukt
<code>Dyr/Beetle</code>-figuren.</p>
</li>
<li>
<p>Gi den nye figuren navnet <code>Utforsker</code> ved å klikke på <code class="blockmotion">i</code>.</p>
</li>
</ul>
<p>Vi begynner med å la figuren bevege seg oppover skjermen når vi
trykker på <code>pil opp</code>-tasten.</p>
<ul>
<li>
<p>Legg til følgende skript på <code>Utforsker</code>-figuren din.</p>
<pre><code class="blocks">    når [pil opp v] trykkes
    pek i retning (0 v)
    gå (5) steg
</code></pre>
<p>Prøv å trykk på <code>pil opp</code>-tasten. Beveger utforskeren din seg
oppover skjermen? Nå må vi lage lignende skript for de andre
tastene.</p>
</li>
<li>
<p>Legg også til disse skriptene, slik at <code>Utforsker</code> har totalt fire
skript, ett for hver tast.</p>
<pre><code class="blocks">    når [pil ned v] trykkes
    pek i retning (180 v)
    gå (5) steg

    når [pil høyre v] trykkes
    pek i retning (90 v)
    gå (5) steg

    når [pil venstre v] trykkes
    pek i retning (-90 v)
    gå (5) steg
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Beveger utforskeren din seg rundt slik du hadde forventet?</p>
</li>
<li>
<p>Kan du forandre hvor raskt utforskeren flytter seg?</p>
</li>
</ul>
<p>Tallet <code>5</code> i <code class="b">gå (5) steg</code>-klossene bestemmer hvor raskt
utforskeren flytter seg rundt. Vi vil gjerne eksperimentere litt for å
se hvilken fart som passer best i spillet vårt, men for å endre farten
må vi bytte tallet i fire forskjellige skript. Det blir for mye jobb!</p>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<p>Vi vil i stedet bruke en <strong>variabel</strong> som kan styre farten til
<code>Utforsker</code>-figuren.</p>
<ul>
<li>
<p>Lag en ny variabel ved å gå til <code class="blockdata">Data</code>-kategorien og
klikk <code>Lag en Variabel</code>.</p>
</li>
<li>
<p>Kall variabelen <code>hastighet</code>, og velg at den bare skal gjelde <code>For denne figuren</code>.</p>
</li>
<li>
<p>Til slutt, fjern avhukingen ved siden av den nye
<code class="b">(hastighet)</code>-klossen for at variabelen ikke skal vises på
scenen.</p>
</li>
</ul>
<p>Nå må vi endre i skriptene våre slik at bruker
<code class="b">(hastighet)</code>-variabelen.</p>
<ul>
<li>
<p>Lag først et nytt skript som setter verdien av <code class="b">(hastighet)</code> til
<code>10</code>.</p>
<pre><code class="blocks">    når grønt flagg klikkes
    sett [hastighet v] til (10)
</code></pre>
</li>
<li>
<p>Deretter endrer vi de fire skriptene vi allerede har laget slik at
de bruker <code class="b">(hastighet)</code>.</p>
<pre><code class="blocks">    når [pil opp v] trykkes
    pek i retning (0 v)
    gå (hastighet) steg

    når [pil ned v] trykkes
    pek i retning (180 v)
    gå (hastighet) steg

    når [pil høyre v] trykkes
    pek i retning (90 v)
    gå (hastighet) steg

    når [pil venstre v] trykkes
    pek i retning (-90 v)
    gå (hastighet) steg
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Beveger utforskeren din seg fortsatt rundt slik den gjorde
tidligere?</p>
</li>
<li>
<p>Forandrer hastigheten til utforskeren seg hvis du endrer verdien av
<code class="b">(hastighet)</code> og klikker på det grønne flagget igjen?</p>
</li>
<li>
<p>Velg en hastighet du synes passer.</p>
</li>
</ul>
</section>
</section>
<section class="activity" id="steg-2-vi-tegner-var-egen-labyrint">
<h1 class="activity" id="steg-2-vi-tegner-var-egen-labyrint">Steg 2: Vi tegner vår egen labyrint</h1>
<p><em>Nå som vi kan bevege utforskeren vår rundt omkring på skjermen, skal
vi gi henne en utfordring! Vi vil tegne en labyrint som hun kan
bevege seg rundt inni.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Velg <img src="../bilder/tegn-ny.png" alt="Tegn ny bakgrunn"> nederst til
venstre på skjermen for å tegne en ny bakgrunn. Pass på at du
faktisk tegner en ny <strong>bakgrunn</strong>, og ikke en ny figur.</p>
</li>
<li>
<p>Gi den nye bakgrunnen navnet <code>Labyrint</code>.</p>
</li>
<li>
<p>Velg en farge du liker og tegn en liten labyrint. Det er viktig at
alle veggene i labyrinten har samme farge (vi oppdager hvorfor
snart). Du kan velge selv hvordan labyrinten skal se ut, den trenger
ikke en gang å ha rette vegger!</p>
<p><figure><img src="liten-labyrint.png" alt=""></figure></p>
<p>Dette er et eksempel på en liten og enkel labyrint. Du kan selv
velge hvordan din labyrint skal se ut! Men ikke bruk for lang tid
på å tegne labyrinten nå, for vi vil jo fortsette å
programmere. Du kan i stedet komme tilbake og tegne en mer
avansert labyrint etter at du er ferdig med spillet!</p>
</li>
</ul>
</section>
<section class="protip" id="tips">
<h2 class="protip" id="tips">Tips</h2>
<p>Dersom du vil tegne rette vegger er det enklest å bruke
linjeverktøyet, <img src="../bilder/tegn-linje.png" alt="Linjeverktøy">. Du kan i
tillegg holde inne <code>shift</code>-knappen for at linjene skal bli helt rette.</p>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Kan du bevege utforskerfiguren din rundt inne i labyrinten?</p>
</li>
<li>
<p>Dersom figuren din er for stor kan du gjøre den mindre ved å trykke
på <img src="../bilder/krymp.png" alt="krymp">-knappen på toppen av skjermen.</p>
</li>
<li>
<p>Hva skjer dersom figuren din går på veggen i labyrinten?</p>
</li>
</ul>
</section>
</section>
<section class="activity" id="steg-3-utforskeren-kan-ikke-ga-gjennom-veggen">
<h1 class="activity" id="steg-3-utforskeren-kan-ikke-ga-gjennom-veggen">Steg 3: Utforskeren kan ikke gå gjennom veggen</h1>
<p><em>Selv om vi har tegnet en flott labyrint bryr ikke utforskeren seg noe
om den. Hun kan bare gå gjennom veggene. Det skal vi gjøre noe med
nå</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<p>For å oppdage når <code>Utforsker</code>-figuren vår går gjennom veggen på
labyrinten vil vi bruke en <code class="b">(berører fargen [#ffffff])</code>-kloss.
Denne klossen merker om en figur kommer borti en spesiell farge.  Her
er det viktig at vi har tegnet alle veggene i labyrinten i samme
farge.</p>
<ul>
<li>
<p>Vi legger <code class="b">(berører fargen [#ffffff])</code>-klossen inn i skriptet vi
allerede har laget som setter <code class="b">(hastighet)</code>-variabelen.</p>
<pre><code class="blocks">    når grønt flagg klikkes
    sett [hastighet v] til [10]
    for alltid
        hvis (berører fargen [#cc0000]?)
            vend høyre (180) grader
            gå (hastighet) steg
            vend høyre (180) grader
        slutt
    slutt
</code></pre>
</li>
<li>
<p>For å få riktig farge i <code class="b">(berører fargen [#cc0000])</code>-klossen
klikker du først på den lille firkanten hvor fargen vises. Deretter
flytter du musepekeren slik at den peker på en vegg i labyrinten
din. Da forandres fargen i den lille firkanten. Klikk igjen for å
velge denne fargen.</p>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Blir utforskeren stoppet når hun prøver å gå gjennom veggen?</p>
</li>
<li>
<p>Skjønner du hvordan skriptet sier at utforskeren ikke kan gå gjennom
veggen?</p>
</li>
</ul>
</section>
<section class="protip" id="tips-2">
<h2 class="protip" id="tips-2">Tips</h2>
<p>En måte vi kan bruke for å begrense hvor en figur kan gå, er å tvinge
den til å ta et skritt tilbake når den gjør noe feil. I koden</p>
<pre><code class="blocks">    vend høyre (180) grader
    gå (hastighet) steg
    vend høyre (180) grader
</code></pre>
<p>vil figuren først snu seg helt rundt (180 grader), deretter ta et
skritt, og til slutt snu seg rundt igjen slik at den peker i samme
retning som da den startet.</p>
</section>
</section>
<section class="activity" id="steg-4-pa-leting-etter-skatten">
<h1 class="activity" id="steg-4-pa-leting-etter-skatten">Steg 4: På leting etter skatten</h1>
<p><em>Nå kan vi bevege oss rundt i labyrinten. Men det blir jo fort
kjedelig om vi ikke har noe å gjøre inne i labyrinten. La oss se om
vi kanskje finner en skatt!</em></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Legg til en ny figur. Du kan velge en figur fra biblioteket ved å
trykke
<img src="../bilder/hent-fra-bibliotek.png" alt="Velg figur fra biblioteket">
eller tegne en figur selv ved å trykke
<img src="../bilder/tegn-ny.png" alt="Tegn ny figur">. Vi brukte figuren
<code>Ting/Star1</code>.</p>
</li>
<li>
<p>Gi den nye figuren navnet <code>Skatt</code>.</p>
</li>
<li>
<p>Dra skatten rundt inne i labyrinten din, og gjem den et sted den er
vanskelig å komme til.</p>
</li>
</ul>
<p>Vi skal nå lage litt kode som oppdager når utforskeren finner
skatten. Her har vi faktisk et valg: Vi kan lage et skript på
<code>Utforsker</code> som sjekker om hun berører <code>Skatt</code>, eller vi kan gjøre det
omvendt, vi kan lage et skript på <code>Skatt</code> som sjekker om den berører
<code>Utforsker</code>.</p>
<p>I dette tilfellet spiller det liten rolle hva vi velger, men om vi
tenker oss at vi kanskje vil lage flere skatter senere kan det være
litt enklere å lage skriptet på <code>Skatt</code>.</p>
<ul>
<li>
<p>Pass på at figuren <code>Skatt</code> er markert, og skriv følgende kode:</p>
<pre><code class="blocks">    når grønt flagg klikkes
    for alltid
        hvis (berører [Utforsker v]?)
            skjul
        slutt
    slutt
</code></pre>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Forsvinner skatten når utforskeren finner fram til den?</p>
</li>
<li>
<p>Hva skjer når du prøver å starte spillet på nytt etter å ha funnet
skatten? Hvor har skatten blitt av?</p>
</li>
</ul>
</section>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<p>Det er et problem i spillet vårt. Etter at utforskeren har funnet
skatten en gang, forblir skatten borte.</p>
<ul>
<li>
<p>Vi må passe på at skatten vises på begynnelsen av spillet. Endre
skriptet på <code>Skatt</code> ved å legge til <code class="b">vis</code> helt i begynnelsen.</p>
<pre><code class="blocks">    når grønt flagg klikkes
    vis
    for alltid
        hvis (berører [Utforsker v]?)
            skjul
        slutt
    slutt
</code></pre>
</li>
</ul>
<p>Vi har enda et problem: Når vi starter spillet på nytt står
utforskeren fortsatt der den fant skatten sist. Det blir ikke veldig
spennende.</p>
<ul>
<li>
<p>Klikk på <code>Utforsker</code>-figuren.</p>
</li>
<li>
<p>Legg til en <code class="b">gå til x: () y: ()</code>-kloss rett etter <code class="b">sett [hastighet v] til (10)</code>-klossen.</p>
</li>
<li>
<p>For å finne ut hvilke tall vi vil bruke for <code>x</code> og <code>y</code> kan vi gjøre
følgende. Dra utforskeren til et sted det er fint å starte fra. Se
øverst i høyre hjørne. Sammen med <code>Utforsker</code>-figuren står det <code>x</code>
og <code>y</code> og to tall. Dette er posisjonen til figuren akkurat nå. Skriv
disse to tallene inn i <code class="b">gå til x: () y: ()</code>-klossen.</p>
</li>
<li>
<p>Hele skriptet vil nå se slik ut (dine tall for <code>x</code> og <code>y</code> vil være
forskjellige):</p>
<pre><code class="blocks">    når grønt flagg klikkes
    sett [hastighet v] til [10]
    gå til x: (-200) y: (0)
    for alltid
        hvis (berører fargen [#cc0000]?)
            vend høyre (180) grader
            gå (hastighet) steg
            vend høyre (180) grader
        slutt
    slutt
</code></pre>
</li>
</ul>
</section>
<section class="flag" id="test-prosjektet-6">
<h2 class="flag" id="test-prosjektet-6">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Forsvinner fortsatt skatten når utforskeren finner fram til den?</p>
</li>
<li>
<p>Virker spillet slik det skal når du starter det på nytt etter å ha
funnet skatten?</p>
</li>
</ul>
</section>
</section>
<section class="activity" id="steg-5-froskekongen-vokter-i-gangene">
<h1 class="activity" id="steg-5-froskekongen-vokter-i-gangene">Steg 5: Froskekongen vokter i gangene</h1>
<p><em>Nå skal vi gjøre spillet vanskeligere. Froskekongen vandrer rundt i
labyrinten og passer på skatten.</em></p>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul>
<li>
<p>Legg til en ny figur. Vi brukte <code>Dyr/Frog</code>. Gi den navnet
<code>Froskekonge</code>.</p>
</li>
<li>
<p>Plasser den nye figuren et sted i labyrinten. Gjør den mindre eller
større om nødvendig.</p>
</li>
</ul>
<p>Vi begynner med å la <code>Froskekonge</code> merke at den fanger utforskeren.
Dette blir veldig likt hvordan <code>Skatt</code> merket at den ble funnet.</p>
<ul>
<li>
<p>Legg til følgende kode:</p>
<pre><code class="blocks">    når grønt flagg klikkes
    for alltid
        hvis (berører [Utforsker v]?)
            si [Tok deg!] i (1) sekunder
            stopp [alle v] :: control
        slutt
    slutt
</code></pre>
</li>
</ul>
<p>Linjen <code class="b">stopp [alle v] :: control</code> gjør at skriptet på <code>Skatt</code>
slutter å kjøre. Det betyr at vi klarer ikke å få tak i skatten etter
at vi har blitt tatt av <code>Froskekonge</code>.</p>
</section>
<section class="flag" id="test-prosjektet-7">
<h2 class="flag" id="test-prosjektet-7">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Hva skjer om utforskeren kommer borti froskekongen?</p>
</li>
<li>
<p>Hva skjer når du finner skatten etter å ha blitt tatt av
froskekongen?</p>
</li>
</ul>
</section>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<p>Til sist skal vi få froskekongen til å bevege seg rundt i labyrinten.</p>
<ul>
<li>
<p>Start et nytt skript på <code>Froskekonge</code>-figuren. Igjen kan du bytte ut
tallene for <code>x</code> og <code>y</code> med noe som passer for din labyrint.</p>
<pre><code class="blocks">    når grønt flagg klikkes
    gå til x: (50) y: (100)
    pek i retning (-90 v)
</code></pre>
</li>
<li>
<p>Før vi lar <code>Froskekonge</code> begynne å bevege seg lager vi en
<code class="b">(hastighet)</code>-variabel også for ham. Klikk på
<code class="blockdata">Data</code>, og deretter <code>Lag en Variabel</code>. Kall variabelen
<code>hastighet</code> og la den gjelde kun <code>For denne figuren</code>. Tilslutt,
fjern avhukingen på variabelen.</p>
</li>
<li>
<p>Vi kan nå utvide skriptet slik at froskekongen går fram og
tilbake. Vi får ham til å snu når han treffer veggen på nesten samme
måte som vi hindrer utforskeren i å gå gjennom veggen.</p>
<pre><code class="blocks">    når grønt flagg klikkes
    gå til x: (50) y: (100)
    pek i retning (-90 v)
    sett [hastighet v] til (5)
    for alltid
        gå (hastighet) steg
        hvis (berører fargen [#cc0000]?)
            vend høyre (180) grader
            gå (hastighet) steg
        slutt
    slutt
</code></pre>
</li>
</ul>
<p>Helt tilslutt kan vi gjøre det enda vanskeligere ved å la froskekongen
av og til endre retning.</p>
<ul>
<li>
<p>Legg til kode som lar <code>Froskekonge</code> snu seg tilfeldig rundt i labyrinten:</p>
<pre><code class="blocks">    når grønt flagg klikkes
    gå til x: (50) y: (100)
    pek i retning (-90 v)
    sett [hastighet v] til (5)
    for alltid
        gå (hastighet) steg
        hvis (berører fargen [#cc0000]?)
            vend høyre (180) grader
            gå (hastighet) steg
        slutt
        hvis ((tilfeldig tall fra (1) til (25)) = (1))
            vend høyre ((tilfeldig tall fra (-1) til (1)) * (90)) grader
        slutt
    slutt
</code></pre>
</li>
</ul>
<p>Disse to siste klossene ser litt kompliserte ut. La oss se litt nøyere på dem.</p>
<ul>
<li>
<p>Klossen <code class="b">hvis ((tilfeldig tall fra (1) til (25)) = (1))</code> sier at
vi skal gjøre <em>noe</em> cirka èn av 25 ganger.</p>
</li>
<li>
<p>Dette <em>noe</em> er <code class="b">vend høyre ((tilfeldig tall fra (-1) til (1)) * (90)) grader</code>. Tegnet <code>*</code> betyr gange, slik at om vi velger
tilfeldig mellom tallene -1, 0 og 1, betyr det at froskekongen vil
vende -90, 0 eller 90 grader. Det vil si at den svinger mot venstre,
fortsetter rett frem eller svinger mot høyre.</p>
</li>
</ul>
</section>
<section class="protip" id="tips-3">
<h2 class="protip" id="tips-3">Tips</h2>
<p>Du kan av og til oppleve at <code>Froskekonge</code> setter seg fast i
veggen. Dette er fordi <code>Froskekonge</code> fortsatt berører labyrintveggen
etter at den har snudd seg. Et par ting du kan prøve for å forbedre
dette er å gjøre <code>Froskekonge</code>-figuren mindre, legge en <code class="b">begrens rotasjon [ikke roter v]</code>-kloss øverst i <code>Froskekonge</code>-skriptet,
eller velge en figur som er <em>rundere</em> (prøv også å viske bort tunga
til <code>Froskekonge</code> om du bruker <code>Dyr/Frog</code>-figuren).</p>
</section>
<section class="flag" id="test-prosjektet-8">
<h2 class="flag" id="test-prosjektet-8">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Klarer du å få tak i skatten?</p>
</li>
<li>
<p>Om du synes spillet er for lett eller vanskelig er det mange måter
du kan endre dette på! Prøv å lag froskekongen større eller
mindre. Prøv å endre hastigheten på både utforskeren og
froskekongen. Om du endrer tallet 25 i det siste skriptet vi laget
for <code>Froskekonge</code> vil han endre retning oftere eller sjednere.</p>
</li>
<li>
<p>Du kan også prøve å lage flere skatter. Prøv å høyreklikk på
<code>Skatt</code>-figuren og velg <code>Lag en kopi</code>.</p>
</li>
</ul>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p><em>Da var vi ferdig med labyrint-spillet!</em></p>
<p>Nå kan du gå på skattejakt! Hvis du vil kan du dele spillet med
familie og venner ved å trykke <code>Legg ut</code>.</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Labyrint&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/labyrint" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks2.load_language(scratchblocks2._translations['nb']);
  scratchblocks2.parse('code.blocks');
  scratchblocks2.parse('code.b', {inline: true});
});</script></body></html>