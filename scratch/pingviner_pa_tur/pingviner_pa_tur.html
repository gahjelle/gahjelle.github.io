<html><head><meta charset="utf-8"/><meta name="viewport" content="width=device-width, initial-scale=1"/><title>Pingviner på tur | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../../../codeclub_lesson_builder';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="../../scratch">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Pingviner på tur</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href="../../scratch" class="course"><img src="../logo-white.png"/><span>Scratch</span></a><div class="pdf"><a href="/scratch/pingviner_pa_tur/pingviner_pa_tur.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Velkommen til Scratch. Vi skal sammen lage et enkelt spill hvor pingvinene har
rømt fra akvariet, og det er din jobb å hjelpe dem hjem igjen.</p>
<p><figure><img src="pingviner_pa_tur.png" alt=""></figure></p>
</section>
<section class="activity" id="velkommen-til-scratch">
<h1 class="activity" id="velkommen-til-scratch">Velkommen til Scratch</h1>
<p><a href="https://scratch.mit.edu/">Scratch</a> er et programeringsspråk laget spesielt for
at det skal være raskt å komme i gang med, og for at man raskt skal kunne lage
sine egne spill og animasjoner. Scratch kjører i nettleseren og er helt gratis å
bruke. Før du begynner å programmere er det lurt å lage seg en Scratchbruker
fordi dette gjør det enklere å lagre spillene dine og dele dem med andre.</p>
<section class="check" id="lag-en-scratchbruker">
<h2 class="check" id="lag-en-scratchbruker">Lag en Scratchbruker</h2>
<ul>
<li>
<p>Gå til nettsiden <a href="https://scratch.mit.edu/">scratch.mit.edu</a> i en nettleser.</p>
</li>
<li>
<p>Om siden er på engelsk kan du endre språk til norsk (bokmål eller nynorsk) i
nedtrekksmenyen nederst på siden.</p>
</li>
<li>
<p>Klikk <strong>Bli Scratch-bruker</strong> øverst til høyre, og fyll ut skjemaet som dukker
opp.</p>
</li>
<li>
<p>Etter at du har blitt Scratchbruker kan du klikke <strong>Programmering</strong> øverst til
venstre for å begynne å programmere.</p>
<p>Videre gir vi deg en oppskrift på hvordan du kan lage et enkelt spill hvor
du skal hjelpe pingvinene å finne veien tilbake til akvariet.</p>
</li>
</ul>
</section>
</section>
<section class="activity" id="steg-1-en-pingvin-pa-tur">
<h1 class="activity" id="steg-1-en-pingvin-pa-tur">Steg 1: En pingvin på tur</h1>
<p><em>Vi begynner med å se på hvordan vi kan lage en figur og få denne til å bevege seg.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Når du starter et nytt Scratch-prosjekt ser du en kattefigur. I dette spillet
skal vi ikke bruke denne. Vi begynner derfor med å slette kattefiguren:</p>
<p>Klikk på <img src="../bilder/slett.png" alt="Slett"> øverst i menyen, og klikk deretter på
kattefiguren for å slette denne.</p>
</li>
<li>
<p>Vi skal nå legge til en pingvinfigur. Klikk på
<img src="../bilder/hent-fra-bibliotek.png" alt="Velg figur fra biblioteket"> ved siden av
<strong>Ny figur:</strong> omtrent midt på skjermen. Skroll nedover skjermen til du finner
en pingvinfigur (det er flere å velge mellom). Klikk en av dem, og deretter
<strong>OK</strong>.</p>
</li>
<li>
<p>Du har nå fått en pingvin inn i spillet ditt. La oss programmere den!</p>
<p>Midt på skjermen ser du mange fargede klosser, for eksempel <code class="b">gå (10) steg</code>. Disse er kommandoer vi kan gi til figurene våre. For å skrive et
program pusler vi sammen flere klosser ved å dra dem over til høyre delen av
skjermen.</p>
</li>
<li>
<p>Pusle sammen denne koden for pingvinen din:</p>
<pre><code class="blocks">når grønt flagg klikkes
for alltid
    gå (10) steg
    sprett tilbake ved kanten
slutt
</code></pre>
<p>Legg merke til at fargene på klossene samsvarer med kategoriene øverst på
siden. For eksempel finner du <code class="b">når grønt flagg klikkes</code> i
<code class="blockevents">Hendelser</code>-kategorien.</p>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget øverst midt på skjermen for å prøve spillet ditt.</strong></p>
<ul>
<li>
<p>Pingvinen skal nå begynne å flytte seg frem og tilbake over skjermen.</p>
</li>
<li>
<p>Du merker kanskje at pingvinen snur seg på hodet når den går mot venstre? Det
er fordi scratchfigurer i utgangspunktet roterer når de skifter retning. Vi
kan forbedre dette ved å legge til klossen <code class="b">begrens rotasjon [vend sideveis v]</code> rett over <code class="b">gå (10) steg</code>-klossen i programmet vårt.</p>
</li>
</ul>
<p>Du kan bruke den røde knappen ved siden av det grønne flagget om du ønsker at
pingvinen skal slutte å bevege seg. Etterhvert som du lager mer kode bør du
klikke på det grønne flagget for å se hva som skjer.</p>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p>Du har nå laget et lite program! Scratch lagrer alt du gjør automatisk med jevne
mellomrom. Det kan likevel være lurt å lagre selv også innimellom.</p>
<ul>
<li>
<p>Over scenen er det et tekstfelt hvor du kan gi navn til prosjektet ditt. Kall
det for eksempel <code>Pingviner på tur</code>.</p>
</li>
<li>
<p>I menyen <strong>Fil</strong> kan du velge <strong>Lagre nå</strong> for å lagre prosjektet.</p>
</li>
</ul>
</section>
</section>
<section class="activity" id="steg-2-pa-kryss-og-tvers">
<h1 class="activity" id="steg-2-pa-kryss-og-tvers">Steg 2: På kryss og tvers</h1>
<p><em>La oss se hvordan vi kan kontrollere hvordan pingvinen beveger seg.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Se nærmere på koden du har laget. Vi har fortalt pingvinen at den <em>for alltid</em>
skal <em>gå</em> og <em>sprett tilbake ved kanten</em>. Ser du hvordan pingvinen gjør
akkurat som den har blitt fortalt?</p>
<p>Vi kan gjøre forandringer i koden vår. For eksempel sier tallet <code>10</code> i <code class="b">gå (10) steg</code>-klossen noe om hvor fort pingvinen skal bevege seg. Prøv å
forandre dette tallet!</p>
</li>
<li>
<p>Vi kan også endre størrelsen på pingvinen. Endre koden din slik at den nå ser
slik ut:</p>
<pre><code class="blocks">når grønt flagg klikkes
sett størrelse til (40) %
for alltid
    begrens rotasjon [vend sideveis v]
    gå (4) steg
    sprett tilbake ved kanten
slutt
</code></pre>
</li>
<li>
<p>Til slutt skal vi la pingvinen gå <em>tilfeldig</em> på kryss og tvers på
skjermen. Legg til flere klosser slik at koden nå ser slik ut:</p>
<pre><code class="blocks">når grønt flagg klikkes
sett størrelse til (40) %
gå til [tilfeldig sted v]
pek i retning (tilfeldig tall fra (1) til (360))
for alltid
    begrens rotasjon [vend sideveis v]
    gå (4) steg
    sprett tilbake ved kanten
slutt
</code></pre>
<p>For å lage <code class="b">pek i retning (tilfeldig tall fra (1) til (360))</code> må du
først legge til <code class="b">pek i retning (90 v)</code>-klossen og deretter pusle
<code class="b">tilfeldig tall fra (1) til (10)</code>-klossen inn i denne og forandre <code>10</code>
til <code>360</code>.</p>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Går pingvinen mer på kryss og tvers?</p>
</li>
<li>
<p>Starter pingvinen forskjellige steder på skjermen om du klikker på det grønne
flagget flere ganger?</p>
</li>
</ul>
</section>
</section>
<section class="activity" id="steg-3-bergen">
<h1 class="activity" id="steg-3-bergen">Steg 3: Bergen</h1>
<p><em>Pingvinen har rømt fra akvariet, så da burde den jo springe rundt i Bergens gater.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Vi skal nå legge til en bakgrunn på spillet vårt som viser et kart over
Bergen. Last ned filen <a href="bergen.png">bergen.png</a> til datamaskinen din.</p>
<p>Alternativt kan du <a href="../kart/kart.html">lage ditt eget kart</a> ved å gå til
<a href="../kart/kart.html">denne siden</a>.</p>
</li>
<li>
<p>For å legge til en ny bakgrunn klikker du på
<img src="../bilder/hent-fra-fil.png" alt="Last opp bakgrunn fra fil"> under <strong>Ny bakgrunn</strong>
helt til venstre på siden. Velg deretter filen du nettopp lastet ned.</p>
</li>
<li>
<p>La oss nå markere Akvariet i Bergen på kartet. Hent en ny figur ved å klikke
på <img src="../bilder/hent-fra-bibliotek.png" alt="Velg figur fra biblioteket">. Velg
figuren <code>Button5</code>, og plasser denne ytterst på Nordnes for å vise hvor
Akvariet er.</p>
</li>
<li>
<p>Vi vil nå endre navn på akvariefiguren slik at vi enklere husker hva den
er. Klikk på <code class="blockmotion">i</code> øverst til venstre på akvariefiguren i
figurlisten. Endre navnet fra <code>Button5</code> til <code>Akvariet</code>.</p>
</li>
</ul>
</section>
</section>
<section class="activity" id="steg-4-hjelp-pingvinen-hjem">
<h1 class="activity" id="steg-4-hjelp-pingvinen-hjem">Steg 4: Hjelp pingvinen hjem</h1>
<p><em>Vi skal prøve å kontrollere pingvinen slik at vi kan hjelpe den tilbake til
Akvariet.</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<p>I dette spillet skal vi kontrollere pingvinen ved å klikke på kartet. Pingvinen
skal da snu seg vekk fra der vi holder musepekeren før den går videre.</p>
<ul>
<li>
<p>Klikk på <strong>Scene</strong> nede til venstre på skjermen. Dette gir oss muligheten til
å skrive kode som gjelder for bakgrunnen og ikke for pingvinen.</p>
</li>
<li>
<p>Lag den følgende nye koden på Scenen:</p>
<pre><code class="blocks">når scenen klikkes :: hat events
send melding [snu retning v]
trommeslag (1 v) som varer (0.25) takter
</code></pre>
<p>En slik <em>melding</em> er en beskjed programmet ditt sender til alle figurene. Du
vil ikke se disse meldingene, men figurene dine kan reagere på dem. Her vil
vi fortelle pingvinen at den skal snu når vi klikker på kartet (scenen).</p>
</li>
<li>
<p>Klikk på pingvinen. Vi skal nå skrive et nytt skript. Lag denne koden ved
siden av koden du skrev tidligere:</p>
<pre><code class="blocks">når jeg mottar [snu retning v]
pek mot [musepeker v]
vend venstre (180) grader
</code></pre>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>Snur pingvinen seg vekk fra musepekeren om du klikker på kartet?</li>
</ul>
</section>
</section>
<section class="activity" id="steg-5-pingvinen-kommer-hjem">
<h1 class="activity" id="steg-5-pingvinen-kommer-hjem">Steg 5: Pingvinen kommer hjem!</h1>
<p><em>Vi skal til slutt se hvordan pingvinen kan oppdage at den har kommet hjem!</em></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Klossen <code class="b">berører [ v]</code> kan brukes for å oppdage om to figurer berører
hverandre. Legg til en <code class="blockcontrol">hvis</code>-test i koden som flytter
pingvinen:</p>
<pre><code class="blocks">når grønt flagg klikkes
sett størrelse til (40) %
gå til [tilfeldig sted v]
pek i retning (tilfeldig tall fra (1) til (360))
for alltid
    begrens rotasjon [vend sideveis v]
    gå (4) steg
    sprett tilbake ved kanten
    hvis &lt;berører [Akvariet v] ?&gt;
        si [Hurra!] i (7) sekunder
        gå til [tilfeldig sted v]
    slutt
slutt
</code></pre>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Hva skjer når pingvinen kommer til Akvariet?</p>
</li>
<li>
<p>Etter at pingvinen har vært hjemme i 7 sekunder tar den seg en ny tur. Dukker
den opp på et nytt tilfeldig sted?</p>
</li>
</ul>
</section>
<section class="try" id="prov-selv">
<h2 class="try" id="prov-selv">Prøv selv</h2>
<p>Vi har nå laget et lite spill sammen, men prøv gjerne å utvikle det videre. Her
er noen ideer:</p>
<ul>
<li>
<p>Legg til flere pingviner! Dette er ganske enkelt. Klikk
<img src="../bilder/lag-en-kopi.png" alt="Lag en kopi"> og deretter på pingvinfiguren for å
lage en kopi av den.</p>
</li>
<li>
<p>Kan du lage en test for om alle pingvinene har kommet hjem? Denne lager du
enklest på akvariefiguren. Du bør bruke en <code class="blockcontrol">for alltid</code>-løkke,
en <code class="blockcontrol">hvis</code>-test samt <code class="b">&lt; &gt; og &lt; &gt;</code>- og <code class="b">berører [ v]</code>-klosser.</p>
</li>
<li>
<p>Kanskje vi kan telle poeng hver gang en pingvin finner veien til Akvariet? Til
dette trenger du noe som heter variabler. Disse finner du under
<code class="blockdata">Data</code>. Prøv selv om du får til noe!</p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Pingviner på tur&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/pingviner_pa_tur" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script></body></html>