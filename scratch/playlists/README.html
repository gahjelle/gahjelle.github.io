<html><head><meta charset="utf-8"/><meta name="viewport" content="width=device-width, initial-scale=1"/><title>undefined | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../../../codeclub_lesson_builder';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="../../scratch">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><div class="results"><h1 data-i18n="html=layout.searchResults">Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title"></h1><div class="lesson-icons"><a href="../../scratch" class="course"><img src="../logo-white.png"/><span>Scratch</span></a><div class="pdf"><a href="/scratch/playlists/README.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section>
<h1 id="spillelister">Spillelister</h1>
<p>Inkluder en tekstfil (.txt) i denne mappen med filnavn til markdown-filene som
skal inkluderes i spillelisten. Filnavnet til markdown-filene som inkluderes
skal være relativ <code>..</code>, altså fra roten av det spesifikke programmeringsspråk.</p>
<p>Navnet på spillelisten blir hentet fra navnet på tekstfilen minus <code>.txt</code>.</p>
<p><strong>Eksempel</strong>
Vi ønsker å lage en spilleliste for Scratch som heter <em>Roboter er kule</em> og har
<code>oppgave1/robot.md</code> og <code>oppgave2/robot_med_vinger.md</code> i scratch-katalogen. Da
lager vi en fil <code>Roboter er kule.txt</code> med innholdet:</p>
<pre><code>oppgave1/robot<span class="hljs-class">.md</span>
oppgave2/robot_med_vinger<span class="hljs-class">.md</span>
</code></pre>
</section>
<section>
<h1 id="oversikt-over-spillelistene">Oversikt over spillelistene</h1>
<p>Disse spillelistene er ment å være et forslag til sammensetting av
oppgaver dersom det holdes Scratchkurs over flere sesjoner. Det er
likevel ingenting galt i å plukke oppgaver utenfor eller på tvers av
disse listene. Nedenfor gis en kort beskrivelse av hver spilleliste.</p>
<section>
<h2 id="1-introduksjon-til-programmering">1 Introduksjon til Programmering</h2>
<p>Disse oppgavene passer bra til et kurs for barn som aldri har
programmert tidligere. De første oppgavene starter helt fra grunnen
av, men blir litt vanskeligere utover i kurset. Underveis er det også
oppgaver hvor man hovedsaklig bruker Scratch til å lage en animasjon,
og hvor man tar utgangspunkt i et spill laget av andre for så å
remikse dette. Hvis det er tid er det alltid gøy å la barna utfolde
seg og prøve å lage et spill på egenhånd mot slutten av kurset.</p>
</section>
<section>
<h2 id="2-programmering-med-scratch">2 Programmering med Scratch</h2>
<p>Denne oppgavesamlingen passer fint for barn som har litt erfaring fra
Scratch tidligere (ikke nødvendigvis hele <code>Introduksjon til Programmering</code>, men det er greit om de har gjort ihvertfall et par
oppgaver før). Oppgavene er litt mer kompliserte enn i
introduksjonskurset, og noen av dem er også delt over flere leksjoner
(oppgavene er tilpasset leksjoner på 1.5 til 2 timer). I hver oppgave
legges det ekstra vekt på et programmeringskonsept:</p>
<ul>
<li>Hvor i all verden? Del 1: <strong>Styring av figurer med piltastene</strong></li>
<li>Hvor i all verden? Del 2: <strong>Koordinatsystemer og bevegelig bakgrunn</strong></li>
<li>Hvor i all verden? Del 3: <strong>Lister</strong></li>
<li>Snøballkrig: <strong>Kloning</strong></li>
<li>3D-Flakser, Del 1: <strong>3-dimensjonal bevegelse</strong></li>
<li>3D-Flakser, Del 2: <strong>Kollisjonsdetektering</strong></li>
<li>Hoppehelt: <strong>Avansert kloning</strong></li>
</ul>
</section>
<section>
<h2 id="3-avansert-scratch-klassikere">3 Avansert Scratch - Klassikere</h2>
<p>Disse oppgavene skiller seg fra oppgavene i introkurset ved at det gis
mye mindre ferdig kode. I stedet legges det opp til at barna må skrive
programmene selv, men at de får en del hjelp og hint på
veien. Oppgavene følger til en viss grad utviklingen av de tidlige
spillene på 70- og 80-tallet. De fleste spillene er i utgangspunktet
ganske enkle, men med mange muligheter for videreutvikling. Hver
oppgave følger samme mal hvor et konsept blir forklart i første steg,
og det gis litt kode for å komme i gang. Den videre gangen i spillet
forklares mer overfladisk før oppgaven avsluttes med flere forslag til
videreutvikling.</p>
</section>
<section>
<h2 id="uk-codeclub-introkurs">UK CodeClub Introkurs</h2>
<p>Dette er det tidligere introduksjonskurset til CodeClub i England. Det
passer også fint for barn som aldri har prøvd Scratch og programmering
tidligere.</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: undefined&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/playlists" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks2.load_language(scratchblocks2._translations['nb']);
  scratchblocks2.parse('code.blocks');
  scratchblocks2.parse('code.b', {inline: true});
});</script></body></html>