@def title = "Bygg Dashboard i Python"
@def tags = ["kurs", "python", "pandas", "tekna"]

# Bygg Dashboard i Python

4 timers introduksjonskurs som viser hvordan du kan bygge interaktive rapporter med Python, holdt i samarbeid med [Tekna](https://www.tekna.no/).

## Kurskalender

Kurset holdes jevnlig. De neste planlagte datoene er:

- **Tirsdag 21. september :** ([Påmelding](https://www.tekna.no/kurs/bygg-dashboard-i-python-41576/))
- **Torsdag 18. november :** ([Påmelding](https://www.tekna.no/kurs/bygg-dashboard-i-python-41577/))

Påmelding skjer på Teknas nettsider, lenket til over.

## Kursbeskrivelse

Dette kurset vil vise deg hvordan du kan bygge dine egne interaktive rapporter med Pythonbiblioteket [Dash](http://dash.plotly.com/). Med Dash kan du bygge dashboards hvor du eller brukerne dine kan utforske data og bygge ny innsikt.

Dash spiller på lag med resten av dataanalyselandskapet i Python. Du kan for eksempel tegne grafer og figurer med [Plotly](https://plotly.com/python/), jobbe med data fra [pandas](https://pandas.pydata.org/), fysisk modellering basert på [NumPy](https://numpy.org/) eller maskinlæringsmodeller definert i [Scikit-learn](https://scikit-learn.org/). Dash tilpasser seg din situasjon og kan fungere som et lim mellom forskjellige prosesser.

### Forkunnskaper

Ingen spesielle forkunnskaper i Python er nødvendig, men det er en fordel å ha vært borte i grunnleggende programmeringskonsepter som variabler og funksjoner tidligere.

Dashrapporter publiseres som nettsider. Kjennskap til hvordan nettsider bygges opp (spesielt HTML) kan gjøre det enklere for deg å gjøre egne tilpasninger til dine rapporter senere.

### Læringsutbytte:


- Visualisering av data i grafer og figurer
- Oppbygning av interaktive rapporter ved bruk av knapper, lister, figurer og andre elementer
- Kobling mellom brukervalg og kjøring av modeller og utregninger
- Last opp data og last ned resultater
- Deling av rapporter med andre - også brukere som ikke har tilgang til Python

### Målgruppe

Du jobber med data eller modellering i det daglige. Du vil lære mer om hvordan du kan utforske eller presentere dataene og modellene dine. Du er nysgjerrig på mulighetene for å bygge Power BI-lignende rapporter direkte i programmeringsspråket Python.

## Kursmateriell

I forbindelse med kurset får du tilgang på kursmateriell.

### Introhefte

Introheftet beskriver forberedelser du må gjøre **før** kurset starter. Primært sikrer det at du har Python installert, inkludert de nødvendige pakkene som vil bli brukt i kurset. ([Last ned PDF](python-dashboard-forberedelser.pdf))

### Detaljerte Notater

Kommer snart ...

### Kode

Det skrives en del kode underveis i kurset. Her kan du laste ned koden nøyaktig slik den ble skrevet. Filen `konsoll.py` inneholder det som ble skrevet i konsollet nederst til høyre i Spyder.

- **Tirsdag 23. mars 2021:** [`kode_20210323.zip`](kode_20210323.zip)
- **Onsdag 19. mai 2021:** [`kode_20210519.zip`](kode_20210519.zip)
